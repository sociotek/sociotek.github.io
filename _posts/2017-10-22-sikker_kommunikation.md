---
layout: course
title: Sikker kommunikation
permalink: /sikker-kommunikation
duration: 2 Timer
price: 3000
seats: 30
photo: /img/portfolio/sikkerkommunikation.jpg
---
Internettet og alle dets tjenester er idag vores primære redskab til kommunikation. Vi bruger nettet til at finde diverse informationer, nyheder og generel inspiration. Vi bruger det til at kommunikere med hinanden via besked applikationer, som Facebooks messenger er et strålende eksempel på. Vi bruger det til at dele materialer og i stigende grad nu også billeder på diverse platforme som Snapchat og Instagram. 

Vi bruger i dag internettet så meget, at det er svært at forestille os en verden uden det. Men har du styr på hvordan det rent teknisk fungerer? Hvad sker der, når du besøger en hjemmeside? Hvordan registreres dit besøg og hvad du foretager dig på siden? 

Sikker Kommunikation er en udvidet udgave af oplægget Digital Adfærd. Vi kommer omkring mange af de samme problematikker og øvelser, men i denne udvidede udgaver er afsat mere tid til øvelser og diskussion, dialog og vidensdeling. 
Øvelserne er udformet således at du får indblik i, hvordan måden du bruger medierne på i dag påvirker dig. Vi tager udgangspunkt i hvilke dataspor, du efterlader dig - blot ved at have en smartphone eller en konti på et af de sociale medier. 

Vi gennemgår forskellige værktøjer og hvordan du kan bruge dem, hvad de kan, hvordan du installerer dem og selvfølgelig hvordan du kommer godt igang. Der vil være mulighed for at afprøve de mange forskellige værktøjer, hands on, til sikker kommunikation på nettet. Så kan du efterfølgende selv vælge, hvilke der er relevante for dig.
