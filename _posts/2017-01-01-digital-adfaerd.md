---
layout: post
title: Digital adfærd
permalink: /digital-adfaerd
---

<img src="/img/DSC_0012.resized.JPG" alt="Digital Adfærd" class="img-responsive">

## Digital Adfærd - for elever


Digital Adfærd handler i store træk om, hvilke digitale fodspor vi efterlader, når vi bevæger os på nettet. Foredraget tager udgangspunkt i, hvordan vi bruger medierne og hvordan vi ubevidst efterlader store mængder data, når vi benytter internettet og dets tjenester. Hvert et klik tæller og således handler tracking ikke kun om den data du selv indtaster, men hvert eneste element af din færden er en brik i virksomhedernes spil. Det er disse spilleregler, som foredraget om digital adfærd sætter under lup.

Formålet med oplægget og workshoppen er, at give eleverne en større forståelse for mediernes logik og hvordan de sociale medier fungerer, samt øge deres bevidsthed i forhold til omfanget af digitale fodspor. Vi ønsker at give eleverne mulighed for at tage et informeret og kritisk afsæt, når de videre skal vurdere deres inviduelle deltagelse som borger i et digitalt og demokratisk samfund. Derudover får eleverne en række værktøjer stillet, således at de kan begrænse netop disse digitale fodspor og data. Foredraget er struktureret som et lige dele foredrag og praktisk workshop med konkret inddragelse af eleverne.


Oplægget om digital adfærd er oprindeligt udarbejdet i samarbejde med kommunikationsafdelingen på IT-Universitetet. 

For gymnasier henvises der således til [IT-Universitetet for mere information](https://www.itu.dk/om-itu/presse/nyheder/2017/itu-workshop-goer-teenagere-til-mere-reflekterede-medieforbrugere). 

Øvrige henvendelser sker til SocioTek

## Digital Adfærd - for lærere og undervisere

Formålet med dette foredrag er, at klæde underviserne godt på til at arbejde med digital dannelse. Foredragets indhold udspringer af et øget behov for at italesætte begrebets omfang og fungerer således som et fundament for videre arbejde med emnet. Vi går i dybden med de specifikke spilleregler, som internettet er opbygget omkring, herunder også mediernes logik og centrale begreber som big data, tracking og digital adfærd.

Oplægget er struktureret således, at det henvender sig både til undervisere med meget lidt kendskab til koncepterne samt til de undervisere, der allerede har et vist kendskab til emnet. Vi inddrager specifik teknisk viden og vigtige sociologiske perspektiver, som er fundamentet for at diskutere digitaliseringen og ikke mest dannelse i en digital tidsalder. Fundamentet for foredragets indhold stammer fra det fortløbende tætte arbejde med gymnasieelever og vi på nuværende tidspunkt har været i kontakt med over 5000 gymnasieelever. Dette betyder at vi har opbygget en grundig forståelse af de unges brug af de sociale medier, det være sig hvor deres kendskab er begrænset og hvilke elementer af digital dannelse der bør fokuseres på i videre undervisning. Udbyttet af oplægget vedrører således både det nuværende og fremtidige arbejde med emnet digital adfærd. 


Hvis I har specifikke ønsker til indholdet eller behov for uddybende forklaring af oplæggenes indhold, så kontakt os endelig.
