---
layout: post
title: Digital adfærd
---
# Digital Adfærd - for gymnasieelever


Digital Adfærd handler i store træk om, hvilke digitale fodspor vi efterlader, når vi bevæger os på nettet. Foredraget tager udgangspunkt i, hvordan vi bruger medierne opererer og hvordan vi ubevidst efterlader store mængder data, når vi benytter internettet og dets tjenester. Hvert et klik tæller og således handler tracking ikke kun om den data du selv indtaster, men hvert eneste element af din færden er en brik i virksomhedernes spil.

Formålet med oplægget og workshoppen er at give gymnasieleverne en større forståelse for mediernes logik og hvordan de sociale medier fungerer, samt øge deres bevidsthed i forhold til omfanget af digitale fodspor. Vi ønsker at give eleverne mulighed for at tage et informeret og kritisk afsæt, når de videre skal vurdere deres inviduelle deltagelse som borger i et digitalt og demokratisk samfund. Derudover får eleverne en række værktøj stillet, således at de kan begrænse netop disse digitale fodspor og data. Foredraget er struktureret som et lige dele foredrag og praktisk workshop med konkret inddragelse af eleverne. 

Kompetenceudbyttet for eleverne bliver følgende: 
- at forstå hvad der er god brug af sociale medier
- at forholde sig kritisk til at deltage i kommunikation som borgere i et digitalt og demokratisk samfund
- at blive sig bevidst omkring omfanget af digitale fodspor 
- at få værktøjer til at begrænse deres digitale fodspor



# Digital Adfærd - for lærere og undervisere

Formålet med dette foredrag er, at klæde underviserne godt på til at arbejde med digital dannelse. Det udspringer af et øget behov for at italesætte begrebets omfang og er således et fundament for videre arbejde med emnet. Vi går i dybden med de specifikke spilleregler, som internettet er opbygget omkring, herunder også mediernes logik og centrale begreber som big data, tracking og digital adfærd. Oplægget er struktureret således, at det både henvender sig til undervisere som på nuværende tidspunkt har meget lidt kendskab til koncepterne samt til de undervisere, der allerede har et vist kendskab til emnet. 
Vi har på nuværende tidspunkt været i kontakt med knap 5000 gymnasieelever og har herigennem opbygget en grundig forståelse af de unges brug af de sociale medier, hvor deres kendskab er begrænset og hvilke elementer af digital dannelse der bør fokuseres på i videre undervisning. Udbyttet af oplægget vedrører således både det nuværende og fremtidige arbejde med emnet.   
