---
layout: course
title: Overvåget
permalink: /overvaaget
duration: 1 time
price: 2500
seats: 30
photo: /img/cameras.gif
---


Danmark har brugt massive kræfter på at holde kirkebøger, telefonbøger og sygejournaler opdaterede og retvisende, så vi kan træffe de rigtige beslutninger om skattegrundlag, befolkningstilvækst mv.
I den digitaliserede tidsalder går det for alvor stærkt med at opsamle data om alting og tak for det. Det er blevet så meget nemmere.

Det kan godt være, at Vestas ikke laver de største vindmøller, men de er derimod nogle af verdens bedste til at placere dem. Det er derfor, de vinder kontrakter - udelukkende på deres strategiske brug af data. 

Men hvordan beskytter man sig som privatperson i en tid, hvor vores mobiltelefoner konstant sladrer om vores gøren og laden?

Facebook ved, hvornår vi sover, ligesom telefonen kender vores ruter igennem byen. Bliver regeringens lovforslag om sessionslogning en realitet, vil alle vores aktiviteter på nettet snart blive registreret af teleselskaberne. 

Retten til at være privat er altså med andre ord under pres i disse år, hvor både private virksomheder og offentlige myndigheder er interesserede i vores data. 

Foredraget tager udgangspunkt i den nuværende måde, vi behandler persondata på, og giver bud på hvordan du selv kan ændre adfærd, samt hvordan lovgivningen kan skrues sammen, så borgeren er i kontrol.

[Photo credit](https://everything1s.tumblr.com/post/95911724556/big-brother-is-bashful) 
