---
layout: course
title: Overvåget
permalink: /overvaaget
duration: 1 time
price: 2500
seats: 30
photo: /img/cameras.gif
---


Danmark har brugt massive kræfter på at holde kirkebøger, telefonbøger og sygejournaler opdaterede og retvisende, så vi kunne træffe de rigtige beslutninger om skattegrundlag, befolkningstilvækst mv.
Her i den digitaliserede tidsalder går det for alvor stærkt med at opsamle data om alting, og tak for det. 

Det kan godt være, at Vestas ikke laver de største vindmøller mere, men de er nogle af de bedste til at placere dem, og derfor vinder de kontrakter på deres data.

Men hvordan beskytter man privatlivet på nettet i en tid, hvor vores devices konstant sladrer om vores gøren og laden?

Facebook ved, hvornår vi sover, telefonen kender vores ruter igennem byen, og bliver regeringens lovforslag om sessionslogning en realitet, vil alle vores aktiviteter på nettet snart blive registreret af teleselskaberne. 

Retten til at være privat er under pres i disse år, hvor både private virksomheder og offentlige myndigheder er interesserede i vores data. 

Foredraget tager udgangspunkt i den nuværende måde vi behandler persondata på, og giver bud på hvordan du selv kan ændre adfærd, samt hvordan lovgivningen kan skrues sammen så borgeren er i kontrol.

[Photo credit](https://everything1s.tumblr.com/post/95911724556/big-brother-is-bashful) 